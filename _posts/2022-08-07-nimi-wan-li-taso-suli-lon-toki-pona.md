---
layout: post
title: "[3/100] nimi wan li taso suli lon toki pona"
date: 2022-08-07 11:50 -0700
tags: 100-blog-posts toki-pona
---

toki. mi wile pali e nimi suli kepeken nimi wan. sina lon ilo Siko la sina kute e nimi ni:

> mi tawa tawa tomo mi.

nimi ni en nimi "mi tawa tomo mi" li pana e tan sama. nimi tu "tawa tawa" li pana e pilin pona tawa mi. mi o suli e ni. 

kin la mi toki insa e ni: 

> mi ken tawa tawa tawa.

sina toki e ni la sina ken tawa. pini tawa la sina lon ma tawa. 

taso, mi ken suli mute. mi toki lawa mute. pini toki lawa la mi pali e ni:

> mi lon lon lon lon lon. 

sina toki e ni la sina lon lon (lon la sina lon). lon la sina lon ma lon. ni ale la sina lon lon lon lon lon.

sina ken ala lukin e ni la mi ken sitelen e poki. o lukin:

> mi (lon lon) lon (lon lon).

sina ken toki e nimi suli mute anu seme? sina ken pakala e nimi suli mi anu seme? o toki tawa mi kepeken ilo Siko lon @at#0754.

---

jan Kekan San li toki e nasin ni tawa mi.

nasin ni li pana sona tan nimi "tawa" mute mute. sina ken lukin e "tawa tawa tawa... tawa tawa" kepeken nasin pi nanpa ante lili <https://en.wikipedia.org/wiki/Fourth,_fifth,_and_sixth_derivatives_of_position>. 

> nimi "tawa" li ken nimi "speed" li ken nimi "speeder" lon toki Inli
> 
> nimi "tawa tawa" li ken nimi "accelerate" li ken nimi "accelerator" lon toki Inli
> 
> nimi "tawa tawa tawa" li ken nimi "jerk" li ken nimi "jerker" lon toki Inli
> 
> nimi "tawa tawa tawa tawa" li ken nimi "snap" li ken nimi "snapper" lon toki Inli
> 
> nimi "tawa tawa tawa tawa tawa" li ken nimi "crackle" li ken nimi "crackler" lon toki Inli
> 
> nimi "tawa tawa tawa tawa tawa tawa" li ken nimi "pop" li ken nimi "popper" lon toki Inli
>
> nimi "tawa" pi nanpa ale li ken pana sona kepeken nasin sama.

kin la mi pali e nimi "mi (tawa tawa...) tawa (tawa tawa...)". nasin ni la mi ken pali e nimi mute pona kepeken nimi wan.

o pona mute tawa jan Kekan San tan pana sona. 